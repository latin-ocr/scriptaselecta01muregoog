118 PRAEFATIO.

talem posteritatis memoriam consecremus: non quod
remma te gestarum gloria nostro testimonio in·
digeat, sed quod alia nobis via nulla relinquitur,
qua ingrati animi notam effugere valeamus. Igitur
alii quidem, quibus maior doctrinae copia est, alia
tibi graviora et maioris operae inscribent3 ego

autem, qui nondum eam facultatem consecutus sum, Ι

ut a me quicquam egregium exspectari debeat, scri-
bam tamen, qualiacunque potero, et hisce parvis
ac tenuibus munusculis testabor hominibus magni-
tudinem observantiae erga te meae. Illud quidem
certe omni ope conabor efficere, ut scripta mea, si
nullam aliam ob caussam in pretio sint, utilitate
tamen tueantur ipsa se, et hoc saltem nomine a
studiosis hominibus non negligantur. Quod et alias
ieci et in iis maxime, quos nuper apud te scripsi,
Variarum Lectionum libris.

Primum enim cum in praestantissimis utriusque
linguae scriptoribus multa vel temporum vel homi-
num culpa corrupte et depravate legantur, eaque
res vel nou animadversa errorem, vel animadversa
molestiam et difficultatem legentibus obiicere soleat:
eius incommodi ut pars aliqua per me tolleretur,
operam dedi. Deinde, cum et illud constet, veteres
Latinos summo studio esse in Graecorum imita-
tione versatos, et eorum locorum, quos illi ab his
acceptos in usum suum transtulerunt, diligens et
accurata notatio magnam his temporibus utilitatem
habere credatur: huius quoque generis inspergenda
nonnulla esse duxi. Narratiunculas etiam aliquot
admiscui quarundam historiarum, quae neque oon·
tritae ac communes essent, neque fore iniucundae
cognitu viderentur. Ubi autem ita res tulit, ut ab
iis, qui vel aetate nostra vel etiam superioribus
temporibus in hoc ipso curriculo industriam suam

exercuerant, dissentirem: feci id, ut et natura et ·

consuetudo mea iert, libere, sed ea tamen mode·

 

