EPISTOLA LXXIV. 103

ciendi omnis mihi spes plane praecisa sit. Equidem,
si paullo minus senex essem, non ambirem quidem
istum honoris gradum, conscius mihi tenuitatis
meae, sed ultro delatum sine ulla detrectatione avi-
dissime arriperem. Nunc quam me multae res
impediam ne id facere possim, vide. Vixi Romae
annos plus minus xxlv, quo toto tempore prolixam
et propensam erga me agnovi et P. R. et summo·
rum Pontificum voluntatem. Praecipue autem Gre-
gorius xm Pontifex ad bene merendum de omni
humano genere natus, ita me perpetuo fovit, ea
est caritate complexus, ut, si mihi vita pro eo re-
fundenda sit, nullam tamen beneficiorum ipsius ·
erga me partem ridear consecuturus. Quo igitur
ore, qui nuper ab eo, ut veteranus emeritis stipen-
diis, missionem et petierim et impetraverim, peiere
ab eodem audeam, ut me istuc venire patiatur?
An poenituisse me dicam, quantum mihi honorarii
nomine quotannis penderetur? Septingenti aurei
numi: quantum nemo, opinor, ante me, qui hoo
litterarum genus profiteretur, accepit. Et tamen,
si ea me res movisset, nihil facilius erat, quam effi-
cere, ut ad eam summam aliquid adderetur. Sed
demus, aliquid tamen caussae reperiri posse, cur
qui Romae amplius dooere noluerim, Bononiae,
quamvis eosdem labores suscipiam, non recusem:
quid, quod ea migratio sine luculento rei familiaris
detrimento a me fieri non potest? Hic in aedibus
meis non commode tantum, sed etiam pro meo
captu splendide habito. Istic pro aedibus pendenda
merces erit, distrahenda supellex, et quae magno
empta sunt, vili addicenda3 emenda Bononiae nova,
maiore fortassis pretio, usu minore, sumptus in
itinere et in librorum meorum gestatione faciendi.
Trecenti aurei numi, quos mihi otioso Pontifex
persolvi voluit quotannis ex ea ipsa pecunia, quae
iis qui publice in urbe docent adsignata est,

 

