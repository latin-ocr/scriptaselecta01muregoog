CAPUT Xl. 133

inclinato sole: aestas enim erat, ibique, quod aedes
satis amplae erant satisque apricae, aut sub dio
ambulans et cum aequalibus suis iucundissime
colloquens, aut saltu, aut lucta, aut trigonali pila
corpus exercens, fessas studiorum laboribus vires
honestissime reficiebat. Rumor erat, tenere eum
artem quandam memoriae, cuius auxilio multa
efficeret, quae credi, nisi spectata, non possent. Is
cum ad aures meas perlatus esset, cupido me
incessit mirabilia illa et inaudita spectandi. Eius·
modi enim in rebus minime omnium auditis credulus
esse soleo. Visum est igitur, quando ipse domo
mea arbitratu suo uteretur, hoo ab eo quasi
ἐνοίκιον exigere, ut, quod sibi commodum foret,
praesente me artis suae specimen aliquod daret.
Ille nihil gravatus lubentissime animo se, oum
vellem, facturum esse respondit. Placuit. Statim,
cum per ipsum mora non esset, una omnes, qui
aderamus, in proximum cubiculum ingressi conse-
dimus. Coepi ego dictare nomina Latina, Graeca,
Barbara, significantia, nihil significantia, tam varia,
tam nihil inter se cohaerentia, tam multa, ut et
ego dictando, et puer, cui mandatum erat, ut ea
exciperet, scribendo, et ceteri, qui aderant, audiendo
atque exspectando fessi iam miris modis essemus
omnes. Ipse unus ex omni numero alacer ac
recens assidue plura poscebat. Sed oum ego ipse
modum aliquem fieri oportere dixissem, abunde
mihi satisfactum iri, si vel dimidiam partem eorum,
quae dicta erant, recitare potuisset: tum ille fixo
ad terram obtutu magna nostra omnium exspecta-
tione tacitus aliquamdiu stetit. Quid verbis opus
est? vidi facinus, ut ille ait ¹), mirificissimum.
‘0 δαιμόνιος ἐκεῖνος exorsus loqui plane omnia,
eodem ordine, nusquam prope insistens, nusquam

¹) Terent. Phorm V. 6. 31.

 

